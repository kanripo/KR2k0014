# -*- mode: mandoku-view; -*-
#+TITLE: 新安志
#+DATE: 2015-08-24 22:39:09.899373
#+PROPERTY: ID KR2k0014
#+PROPERTY: BASEEDITION WYG    
#+PROPERTY: JUAN 卷八
<pb:KR2k0014_WYG_008-1a>¶
欽定四庫全書¶
　新安志巻八　　　　　　　宋　羅願　撰¶
　　叙進士題名¶
國家懲五季之餘學校不修招選道缺悍夫庸卒攘臂¶
而議於世於是藝祖受命首幸太學思用儒相以風厲¶
天下列聖繼之闢館閣崇科目君臣拱挹論説唐虞先¶
是學者患書籍散佚乃即師弟子所聚曰書院者賜以¶
九經并釋文之屬又詔齎七經疏義并三史於杭州摹¶
<pb:KR2k0014_WYG_008-1b>¶
𫝊之而後家始有書開天章閣召政事之臣議興太平¶
而後郡始有學置師弟子員或即用其郡之人使為教¶
授而後士始有師又下湖學(原闕四字/)取安定先生條¶
約施之太學著為令而後學始有法承平既久豪傑命¶
世之士興於其間以通經學古救時行道者倡率之道¶
揆明於上儒俗成於下則士益思顯於世然設科賜第¶
列聖所重太平興國中鎖㕔人有顔明逺劉昌言張觀¶
樂史上惜科第不與止授掌書記又五嵗至雍熙二年¶
<pb:KR2k0014_WYG_008-2a>¶
始令樂史附第一等是以預其選者為世歆羨賢者欲¶
行其義而中人樂就其名以至於今方來者益衆世之¶
説者見其如此以為天下之士捨此固無所用其身不¶
知其始之勸奬成就百年必世如此之難也新安自國¶
初貢士之數蓋少至嘉祐祫饗詔增歙饒州共四人而¶
亦不顯每州所貢之數然異時四方士俗爵位相先游¶
學在外者往往即貫其籍以試如洪湛以江寧呂溱以¶
揚州之類是也崇寧行三舍法貢七人宣和五年復進¶
<pb:KR2k0014_WYG_008-2b>¶
士科以十人為額紹興二十六年詔罷西北流寓試併¶
入土著視解額最少處參以前榜終場人數率百人解¶
一人而郡終場者千一百有十八人於是稍增解額為¶
十二人而近嵗士益多毋慮二千人云自乾符二年有¶
制科天聖中設武科郡亦頗有其人又有銓試優等獻¶
頌賜第樂成釋褐及以獻策賜官之屬其累貢不第者¶
又有特奏名進士前後皆題其名立之學更三賢守黄¶
公誥汪公藻洪公适為次續之自紹興二年以後官以¶
<pb:KR2k0014_WYG_008-3a>¶
左右冠銜則特奏名進士始不列不可復得輙因碑所¶
載更訂之附於志¶
太平興國五年蘇易簡榜(前二十三名竝通/判賜宴迎春&KR0080;)¶
　　張秉(歙第二人樞密直/學士禮部侍郎)　謝泌(歙右諌/議大夫)¶
雍熙二年梁顥榜(初得梁顥以下百七十九人後三日/再放洪湛以下七十六人湛文采遒)¶
　　(麗特升/第三人)　　　　　　　洪湛(休寧比部員外/郎從孫中孚)¶
端拱元年程宿榜¶
　　查道(休寧第十一人咸平四年試賢良/方正能直言極諌科第一人待制)¶
<pb:KR2k0014_WYG_008-3b>¶
二年陳堯叟榜(賜御/製箴)¶
　　舒雄(歙正/郎)　　　　　　李照¶
　　俞獻可(歙龍圗閣待制弟獻卿子希/甫希孟從孫師錫曽孫正圖)¶
淳化三年孫何榜(印賜儒/行篇)¶
　　查拱之(休/寧)　　　　　　許南史(祁門轉/運使)¶
咸平二年孫暨榜¶
　　俞獻卿(刑部侍郎子希/元希旦孫叔良)　呂士元(歙明經秦州隴/城令子淵溱)¶
三年陳堯咨榜¶
<pb:KR2k0014_WYG_008-4a>¶
　　聶致堯(歙贈禮部尚書子冠卿/世卿孫武仲曽孫循矩)¶
　　方仲詢　　　　　　　程賓王¶
景徳二年李廸榜(前三名用一節呵導餘人雙控馬首/遇常參官斂馬側立特奏名五舉以)¶
　　(上及曽經御試六十/二人賜同進士出身)¶
　　閔惟慶(歙屯田員外郎子/從周曾孫師文)¶
　　洪融(特奏名五舉/御試賜第)¶
大中祥符元年姚曄榜(廷賜/袍笏)¶
　　方溥　　　　　　　　方仲弓¶
<pb:KR2k0014_WYG_008-4b>¶
五年徐奭榜(官給印紙起草并/摹印御題賜之)¶
　　俞希甫(和州/推官)　　　　　聶冠卿(翰林侍/講學士)¶
　　許俞(黟知大冶縣按孝行録祥符七年登/第而進士登科記無之似是明經也)¶
天禧二年王整榜¶
　　汪震(婺源司封郎中子宗顔孫榖/曽孫藻元孫愷六世孫鴻舉)¶
　　魏平仲¶
天聖五年王堯臣榜¶
　　閔從周(歙都官郎/中孫師文)　　　聶世卿(太常/少卿)¶
<pb:KR2k0014_WYG_008-5a>¶
　　呂淵(弟/溱)　　　　　　　丘濬(黟殿/中丞)¶
八年王拱辰榜(賜大學篇自後/與中庸間賜)¶
　　孫扶(黟/)　　　　　　　孫揆(黟都官/員外郎)¶
景祐元年張唐卿榜¶
　　喻琳(績溪歸姓葛/職方員外郎)　　　曹矩(休寧都/官郎中)¶
　　奚舜卿(黟/)　　　　　　俞希元¶
　　張僉¶
寳元元年呂溱榜(第一人將/作監丞)¶
<pb:KR2k0014_WYG_008-5b>¶
　　呂溱(禮部/侍郎)　　　　　　孫抗(黟甲科工部郎中/廣西轉運使子適)¶
　　(迪□遇/孫畧)　　　　　　　俞希孟(殿中侍御/史孫正圖)¶
　　汪信臣(婺/源)　　　　　　汪澄(婺/源)¶
　　程珪(特奏/名)　　　　　　程説(特奏/名)¶
慶厯二年楊寘榜¶
　　馮式(祁門員/外郎)　　　　　張蒼舒(婺源朝/請郎)¶
　　孫挺(黟太常/博士)　　　　　胡遇¶
　　汪宗顔(都官員外郎贈中大夫子/榖孫藻曽孫愷元孫鴻舉)¶
<pb:KR2k0014_WYG_008-6a>¶
　　董安¶
六年賈黯榜¶
　　孫適　　　　　　　　汪師道(婺源職方員/外郎孫僎)¶
皇祐元年馮京榜¶
　　舒介夫(黟著/作郎)¶
二年¶
　　許元(以發運使稱/職特賜出身)¶
五年鄭獬榜¶
<pb:KR2k0014_WYG_008-6b>¶
　　聶武仲(姪循/矩)　　　　　王汝舟(婺源朝散大夫/䕫州路提刑)¶
　　胡宏(績溪姪舜/陟舜舉)　　　　汪榖(奉議郎子藻孫/愷曽孫鴻舉)¶
　　汪師熊(婺/源)¶
嘉祐二年章衡榜(先達題名碑汪伋下有孫迪按孫抗/之子迪在熙寧三年葉祖洽榜中此)¶
　　(榜孫迪自/邵武人)¶
　　王淑(績/溪)　　　　　　　胡彭年(婺/源)¶
　　汪汲(績溪奉議郎子奕/襄孫安世安行)¶
四年劉煇榜¶
<pb:KR2k0014_WYG_008-7a>¶
　　俞叔良(甲科壽/春尉)¶
六年王俊民榜¶
　　俞希旦(朝議大夫贈金/紫光禄大夫)¶
治平二年彭汝礪榜¶
　　張逢(婺/源)¶
四年許安世榜¶
　　俞師錫(朝奉/大夫)　　　　　汪適正(婺/源)¶
熙寧三年葉祖洽榜¶
<pb:KR2k0014_WYG_008-7b>¶
　　孫遇　　　　　　　　孫迪¶
　　汪茂(婺源特/奏名)¶
六年余中榜¶
　　孫冲(黟宣/徳郎)　　　　　　汪鴻(祁/門)¶
　　陳綣(特奏/名)¶
九年徐鐸榜(賜官錢/印小録)¶
　　舒升中(黟/)¶
元豐二年時彦榜¶
<pb:KR2k0014_WYG_008-8a>¶
　　方劭(婺源宣/徳郎)　　　　　孫适(子/畧)¶
　　洪中孚(休寧禮部尚書龍/圖閣待制弟中和)¶
　　胡安節(婺/源)　　　　　　江霖(黟以下/特奏名)¶
　　奚戭(黟宣/義郎)¶
五年黄裳榜¶
　　程書言(祁門宣/徳郎)　　　　聶循矩¶
　　胡鋐(婺/源)　　　　　　　俞易直(歙奉議郎以/下特奏名)¶
　　鮑天一¶
<pb:KR2k0014_WYG_008-8b>¶
八年焦蹈榜¶
　　舒彦中(黟弟夷中/姪賓王)　　　俞應之(婺源朝/散大夫)¶
　　呉鑑(休寧以下/特奏名)　　　　孫逖(黟/)¶
　　奚羣(黟/)　　　　　　　鄧醇(歙/)¶
　　奚紳(黟/)　　　　　　　曹曄(黟子文/姪夬及)¶
元祐三年李常寧榜¶
　　金天受(休寧/提刑)¶
六年馬涓榜¶
<pb:KR2k0014_WYG_008-9a>¶
　　汪奕(宣教郎知徳/興縣子安世)　　　程望之(婺源特/奏名)¶
　　張大亨(婺/源)¶
紹聖元年畢漸榜¶
　　王悰(婺源改名愈秘/閣修撰從兄慥)　　黄徳明(黟/)¶
　　程詵(績溪特/奏名)　　　　　滕申(婺/源)¶
　　胡紹(婺源封中奉大夫/子伋伸弟之子侔)¶
四年何昌言榜(罷詩/賦)¶
　　舒夷中　　　　　　　胡伋(金部郎中弟/伸從弟侔)¶
<pb:KR2k0014_WYG_008-9b>¶
　　胡伸(國子/司業)　　　　　　汪路(婺源承議郎知/貴溪縣子利往)¶
　　王舜舉(祁門直秘閣/提舉弟舜中)　　奚知常(黟/)¶
　　王慥(奉議/郎)　　　　　　孫畧¶
　　汪愷(朝請/大夫)¶
元符三年李釜榜¶
　　黄天衢(祁/門)　　　　　　程邁(黟顯謨閣直學士/姪楫之姪孫叔達)¶
　　凌唐佐(休寧南京留/守贈待制)　　方洙(婺/源)¶
　　周穗(婺/源)　　　　　　　汪舜昭(黟/)¶
<pb:KR2k0014_WYG_008-10a>¶
　　呉源(祁/門)　　　　　　　李權(黟/)¶
　　王汝賢(婺源特/奏名)　　　　方勃(婺/源)¶
崇寧二年霍端友榜¶
　　汪藻(翰林學士贈/端明殿學士)　　　胡侔(以上係龍飛第一/甲竝從事郎職官)¶
　　(改名侃朝/散大夫)　　　　　　胡剛中(祁門朝散大/夫孫汝器)¶
　　汪次言(婺/源)　　　　　　余黨(婺/源)¶
　　汪伯彦(祁門建/炎宰相)　　　　曹夬(本州通判弟/及從弟文)¶
　　汪滋(績溪特/奏名)¶
<pb:KR2k0014_WYG_008-10b>¶
三年貢士鄭南榜¶
　　江致平(婺源/正字)¶
五年蔡薿榜¶
　　汪天鱗(績/溪)　　　　　　王舜中(廣州/通判)¶
　　曹文　　　　　　　　閔師文(南安軍/通判)¶
　　崔耀卿(歙朝奉/大夫)　　　　余器(婺/源)¶
　　汪叔詹(歙司農少卿朝/請大夫子若海)　葛致(績溪特/奏名)¶
大觀二年貢士王俁榜¶
<pb:KR2k0014_WYG_008-11a>¶
　　何昂(休寧朝/奉大夫)¶
三年賈安宅榜¶
　　汪希旦(歙朝請大夫虞/部郎中直秘閣)　呉敦復(休/寧)¶
　　胡舜陟(徽猷閣待制大/中大夫弟舜舉)　康澤民(祁門/武舉)¶
　　張洪(婺源此以/後特奏名)　　　　胡多聞(祁門承/奉郎)¶
　　蘇侯(祁/門)　　　　　　　張坦(歙/)¶
　　洪中和¶
政和元年¶
<pb:KR2k0014_WYG_008-11b>¶
　　黄葆光(黟銓試優等/賜第侍御史)¶
二年莫儔榜¶
　　盧臣忠(黟左/正言)　　　　　余采(歙/)¶
　　汪發(婺/源)　　　　　　　胡汝明(黟殿中/侍御史)¶
　　羅汝楫(歙吏部尚書龍圖閣/學士子願孫似臣)¶
　　唐咨(黟/)　　　　　　　李莘(黟/)¶
　　汪廷直(婺源類試省元/屯田員外郎)　胡銓(婺/源)¶
　　胡良(祁門特/奏名)　　　　　汪臨(婺/源)¶
<pb:KR2k0014_WYG_008-12a>¶
四年¶
　　洪子陽(免省學録/樂成賜第)　　　江琳(同上子/致平)¶
　　程嘉量(休寧/獻頌)¶
五年何㮚榜¶
　　汪襄(奉議郎主管亳州/明道宫子安行)　楚衞(歙復州/儀曹)¶
　　胡天矜(婺/源)　　　　　　汪芑(婺/源)¶
　　俞正圖　　　　　　　汪掀(婺/源)¶
　　鮑安世(武/舉)　　　　　　俞斌顯(婺源/武舉)¶
<pb:KR2k0014_WYG_008-12b>¶
　　黄理(黟武/舉)　　　　　　汪思(婺源特/奏名)¶
　　程協(祁/門)　　　　　　　周知和(祁/門)¶
八年嘉王榜¶
　　胡醇(文林郎知/沅陵縣)　　　　周隠(歙/)¶
　　王建(婺/源)　　　　　　　葉上達(祁門朝/請大夫)¶
　　朱松(婺源吏部/郎中子熹)　　　　胡昂¶
宣和三年何渙榜¶
　　舒賔王　　　　　　　梅居實(歙湖南/提舉)¶
<pb:KR2k0014_WYG_008-13a>¶
六年沈晦榜¶
　　余賔興(婺源池州/通判兄赫)　　　汪利和(婺源朝/奉郎)¶
　　王昺(婺源正郎知/吉州子允恭)　　　金安節(休寧吏部尚書/敷文閣學士)¶
　　宋廓(休寧教授/姪松年)　　　　王筠(婺/源)¶
　　曹及　　　　　　　　傅源(祁/門)¶
　　汪處厚(婺/源)¶
建炎元年¶
　　汪若海(國學貢士獻策朝散/大夫直秘閣知江州)¶
<pb:KR2k0014_WYG_008-13b>¶
二年李易榜¶
　　汪僎　　　　　　　　黄汝能(黟秀州/通判)¶
　　韓邦光(婺源文林郎/知安福縣)　　胡舜舉(朝請大夫/知南劍州)¶
　　張穎(婺源/弟碩)　　　　　　汪杞¶
　　汪利往¶
紹興二年張九成榜(復詩/賦)¶
　　汪臯會(黟奉/議郎)　　　　　汪勃(黟簽書樞密院端/明殿學士孫義榮)¶
　　(義/端)　　　　　　　　　胡溢(婺源承/議郎)¶
<pb:KR2k0014_WYG_008-14a>¶
　　程楫之(濠州/通判)¶
五年汪應辰榜(賜御書/中庸)¶
　　縢愷(婺源/司户)　　　　　　張敦實(婺源朝散郎樞/密院檢詳諸房)¶
　　(文字兼皇子慶王/府贊讀兄敦頥)　　　汪廓(婺/源)¶
　　余赫　　　　　　　　汪若容(歙將作監丞朝/奉郎弟若思子)¶
　　(洪/)　　　　　　　　　汪冠卿(黟建昌/軍通判)¶
　　孫及(歙通/直郎)　　　　　　余康乂(婺/源)¶
　　胡表東(婺/源)　　　　　　汪逌(婺源/子祴)¶
<pb:KR2k0014_WYG_008-14b>¶
　　余豳(婺/源)¶
八年黄公度榜¶
　　宋松年(承議/郎)　　　　　汪彦中(奉議/郎)¶
　　張敦頤　　　　　　　黄士龍(黟/)¶
十二年陳誠之榜¶
　　汪俁(祁門/教授)　　　　　　汪若思(秘書丞/朝議郎)¶
　　王允恭　　　　　　　呉授(姪孫/俯偁)¶
　　程叔達¶
<pb:KR2k0014_WYG_008-15a>¶
十五年劉章榜(復聞/喜宴)¶
　　汪安仁(婺/源)　　　　　　程九萬(婺/源)¶
　　汪安世(占州永/豐簿)　　　　李綺(婺源從政郎/福州教授)¶
十八年王佐榜¶
　　鄭之純(歙徳/興尉)　　　　　汪端彦(婺/源)¶
　　朱熹(婺/源)　　　　　　　俞舜凱(歙特奏名第/一人教授)¶
二十一年趙逵榜¶
　　程大昌(休/寧)　　　　　　黄時伸(婺/源)¶
<pb:KR2k0014_WYG_008-15b>¶
　　李多文(祁/門)　　　　　　朱安國(休/寧)¶
　　陳王業(祁門宣/徳郎)　　　　胡摶(婺源承議郎知吉/州豐永縣弟持)¶
二十四年張孝祥榜¶
　　汪逺猷(休寧太學正宣/教郎從弟泳)　汪安行(績溪/知澧)¶
　　祝華(婺/源)　　　　　　　陳孚先(休/寧)¶
　　李知巳(婺源/兄炳)　　　　　汪祴¶
二十七年王十朋榜¶
　　呉偁　　　　　　　　鄭顯文(歙靖州/教授)¶
<pb:KR2k0014_WYG_008-16a>¶
　　程説(休/寧)　　　　　　　張碩¶
　　康景傑(祁/門)¶
三十年梁克家榜¶
　　胡俊傑(祁/門)　　　　　　汪鴻舉¶
　　金端臣(休寧臨安府/録事㕘軍)¶
三十二年¶
　　李炳(上舍釋褐/嚴州教授)¶
隆興元年木待問榜¶
<pb:KR2k0014_WYG_008-16b>¶
　　胡持　　　　　　　　方有開(歙/)¶
　　江介(婺/源)　　　　　　　呉天驥(休/寧)¶
　　曹熙(休/寕)　　　　　　　朱晞顔(休/寧)¶
乾道二年蕭國梁榜¶
　　祝浩(婺源龍飛榜第二/甲從事郎職官)　呉俯(太學/録)¶
　　羅願(歙朝奉郎知鄂州姪/似臣從姪孫南仲)¶
　　黄何(休/寧)　　　　　　　胡汝器¶
五年鄭僑榜¶
<pb:KR2k0014_WYG_008-17a>¶
　　汪義端(第三人/兄義榮)　　　　王炎(婺/源)¶
　　章元崇(歙/)　　　　　　方恬(歙省/元)¶
　　詹洙(婺/源)　　　　　　　張震(歙/)¶
　　呉箕(休寧從/兄師禮)　　　　　呉師禮¶
　　汪義榮　　　　　　　汪泳¶
八年黄定榜(賜御書/益稷)¶
　　陳篆(休/寧)　　　　　　　汪洪¶
淳熙二年詹騤榜¶
<pb:KR2k0014_WYG_008-17b>¶
　　汪必達(黟弟/必進)　　　　　胡思誠(績/溪)¶
　　汪必進　　　　　　　許詢堯(祁門省/試第六)¶
　　呉從龍(休/寧)　　　　　　呉發(歙/)¶
　　李思中　　　　　　　汪廷直(休寕/姪澧)¶
　　髙昌孝(休/寕)　　　　　　汪澧(休/寕)¶
　　吳上元　　　　　　　何國¶
　　于正倫　　　　　　　許彦逺(黟/)¶
　　季曰思(歙/)¶
<pb:KR2k0014_WYG_008-18a>¶
　　叙義民¶
夫名之所謂君子者豈有常哉義之所在焉而已已誠¶
嚮義則人操名以從之一為不義則人操名以去之而¶
世之學士大夫得此名者常多以其講學明而趨操定¶
宜不陷於不義為足以當此然其間固有操名而去之¶
者甚可懼也至於閭閻之人先王之所以望之者有不¶
若學士大夫之詳然不敢忽也自霸者齊威之徒民猶¶
勉於為善與其為善於鄉不如為善於里與其為善於¶
<pb:KR2k0014_WYG_008-18b>¶
里不如為善於家是以匹夫有善可得而選至漢氏猶¶
有孝弟力田之科而鄉善三老率衆為善與縣令丞尉¶
以事相教後世為治益簡吏與民益疎凡吏之所施設¶
者皆非教民之具必待其刲肝股致祥異幸而吏又以¶
為意然後得與於表閭賜帛之寵至於謹身强力率妻¶
子治田桑以奉事其親聯其兄弟而睦其族黨者上之¶
所望於下在此矣而有司以其無顯異不復言大率老¶
死而無聞是所勸者不可常而可常者勸有所不及也¶
<pb:KR2k0014_WYG_008-19a>¶
夫兔置小星之人所以見録於二南萬世𫝊頌者特以¶
其施之中林無人之中而不忘敬則以為好徳知賤之¶
服役於貴而不敢肆則以為知命如是而已耳豈若後¶
世之云者哉然民生後世循性而動乃亦有自然過絶¶
於人者雖不必合中道要其心主於為義以此知十室¶
之邑必有忠信而人之性善可以為堯舜信矣誠令世¶
之長民者視其人以三代之民而教之以三代之物察¶
之以三代之法其不為三代之俗者則寡矣自黄芮以¶
<pb:KR2k0014_WYG_008-19b>¶
孝書唐史其後篤行之民因事偶見者僅數人類而録¶
之毋使其無𫝊焉¶
　　黄芮¶
黄芮歙縣人事親以孝聞唐建中初繼母洪氏疾病芮¶
刲股饋羮而愈貞元中父卒廬墓號泣晝夜不絶聲遂¶
終身不捨去墓側産芝十四本木連理者四刺史盧公¶
上其事詔旌表門閭今縣西九里黄屯村是其居處也¶
始因宼盜黄氏之先與其族人聚徒屯此故名黄屯芮¶
<pb:KR2k0014_WYG_008-20a>¶
太和五年卒¶
　　章氏二女¶
章氏二女者歙縣人章頂之女也母程氏與二女登山¶
採桑為虎所攫二女號呼搏虎虎遂棄去母由是獲免¶
刺史劉贊嘉之蠲其户税改所居合陽鄉為孝女鄉以¶
表之觀察使韓滉因是奏贊治有異行詔褒遷焉(新唐/書但)¶
(云㓜女搏虎又無姓名而祥符經載其父母姓氏特備/且云二女俱搏虎今縣南陳村山上有大姑小姑廟云)¶
(又城陽山下有孝/子廟不得其姓名)¶
<pb:KR2k0014_WYG_008-20b>¶
　　汪廷羙¶
汪廷美婺源人孝友純至義居數十年聚族四百口旦¶
暮食必同席有未至者不敢先廷羙節嗜欲身衣繒布¶
非因祭不食肉親喪盡哀不應賔客遇忌則終月齋肅¶
祥符中東封赦減天下賦十之二廷美亦減其佃者租¶
十之二乾興頒遺詔衰絰號慕營佛齋者七日幼為鄉¶
官人嘗賀以一縑後悔倍償之嘗以秋冬賑糶或勸須¶
春廷美曰家欲蓄藏待價貧人乏食於爾安乎逺賈有¶
<pb:KR2k0014_WYG_008-21a>¶
鬻香者去後發其裹得金追而還之嘗使兄弟子鬻縑¶
帛進賢界中買銀數百兩以歸廷美察其贗不復言他¶
日袖而棄之淵里人或竊其鵝問之曰夏至將以祭先¶
廷美曰彼貧乃有孝心助以魚酒又有從質麥種十石¶
者過期遇之紿言種敗無所收廷美還其質更遺麥三¶
石以償其費性不嗜殺牛罷老不堪用者終飼養之子¶
姪諸孫有過未嘗形言但訓以自昔興替之家嘗有抵¶
辠匿者吏以為當坐家長廷美時年六十九或言稱七¶
<pb:KR2k0014_WYG_008-21b>¶
十宜免廷美曰吾已失訓又增年以免罪是誣官也不¶
可會有赦遂免郡守欲奏表門閭力辭見聽時號汪長¶
者將終徧為書别親舊翌日而卒年八十九慶厯中知¶
縣秘書丞蔡巽摭其事刻之石後三十年知縣劉定又¶
表處士王徳聰以為孝友信義至孫汝舟顯於時¶
　　葉氏女¶
葉氏女者歙縣人親没鞠於叔父母叔父為衙前吏坐¶
逋官錢五十萬繫獄女以香置頂自灼從昏達旦中夜¶
<pb:KR2k0014_WYG_008-22a>¶
獄官夢帝命使審其獄果前界吏所負其後叔母有疾¶
晝夜拜叩有光曄然刲股進之遂愈卒皆制喪三年女¶
自幼不願嫁至是於舍後即山為菴廬所事像設忽左¶
右生兩竹旦旦有甘露降竹上太守黄誥為詩序以為¶
唐世列女五人或報父仇代弟死或廬墓終身或父兄¶
戰死縁邊䕶喪凛然與烈夫哲士爭不朽名若葉女者¶
何遽不及至其養心治氣深達性命之理優游自得疑¶
若過之其見重如此好佛法每誦經有大蛇下聽嘗以¶
<pb:KR2k0014_WYG_008-22b>¶
偈示小本本以為演暢天然云時有鄭姑亦自幼修鍊¶
兩人相遇語歡甚人竊聽之輙為猥下之語聞者往往¶
捨去預自營宂甓皆作九龜將終西向右脇臥兄子請¶
曰姑自幼重修今不跏趺無以厭人望女笑崛起端坐¶
而逝又嘗語其㛐必母焚我其家竟以僧禮焚之舌不¶
壊有骨綴舍利無數年八十一墓在縣治側葉氏世柔¶
循為親刲肝股者前後五人又紹興中休寧陳克已母¶
有疾女刲股婦繼之克已又刲其肝母疾尋已内翰汪¶
<pb:KR2k0014_WYG_008-23a>¶
公欲奏之幕官有不同者乃止¶
　　詹惠明¶
詹惠明婺源人小名念一父直紹興中坐鬭殺鄰人妻¶
阿姚惠明年二十二知父必死詣里正及縣求代皆不¶
許縣以獄上惠明隨至郡乃手為牒自言無以報罔極¶
之恩幸有二弟可以養母乞以身代父死齧指出血詞¶
甚哀至太守曾公開告以在法無代哭掩面而出五訴¶
不見省方盛夏坐府門外以火艾自灼其頂且數十壯¶
<pb:KR2k0014_WYG_008-23b>¶
曽公自外禱雨還見而憐之使以狀來母特自苦明日¶
至廷下公方閲狀忽割右耳擲聽事上血淋漓左右皆¶
大驚公竟為奏八年五月報下詔減其父死而釋惠明¶
始惠明繫獄待報父見之罵曰吾年已老殺人償死自¶
其分爾有妻子不歸視來此何為惠明終無言至是引¶
出官吏紿以得請擁入市無悔色呼曰養子待老積粟¶
防饑代父償死萬世留名至市曹始宣恩㫖縱之人皆¶
伏其誠曽公又按令及赦文孝子順孫事狀著者許以¶
<pb:KR2k0014_WYG_008-24a>¶
聞乃奏以為惠明事與漢緹縈相類願於本鄉錫美名¶
仍量賜粟帛庶㡬使人知犯法者雖有罪而為善者必¶
加賞不以父之有罪而掩子之為善於以風示四方在¶
孝治之朝誠非小補事下禮部及太常檢照禮書無故¶
事唯國朝會要太平興國七年九月深州陸澤民嚴昭¶
男承留年十六詣闕進狀乞代父死(先是縣所由張重/進詣昭督税因而)¶
(鬭詈昭毆重進死法償其命故承留請焉太宗義之免/父死而役於州仍賜錢一萬俾助瘞重進尸一本云邢)¶
(超子神留年十六詣闕上書願代父死詔以/減死論仍賜重進萬錢為棺斂具二説微異)雖有故事¶
<pb:KR2k0014_WYG_008-24b>¶
而情犯不同禮部以太常所申難以引用乞下本州依¶
赦令常加存恤從之郡乃給賜錢三萬帛二疋米二石¶
明年縣改所居嘉福里為孝悌里板書其事揭之門後¶
四年父母相繼卒既葬乃委妻子出游更名惠明以修¶
治橋梁道路為事至今猶存¶
　　叙仙釋¶
學者多疑於鬼神然言有物又云世無仙特有隠君子¶
至漢劉向乃取古之隠者務光彭祖老&KR0360;楚狂接輿之¶
<pb:KR2k0014_WYG_008-25a>¶
屬皆論以為列仙豈古之仙者不欲自異而特欲以出¶
處之迹衆所知者見於世耶君子之於仁固靜而壽其¶
靜者疑於隠其壽者世則以為仙特所從名之異耳要¶
以盡人之性則氣志昌大而神不散越有决不與萬物¶
俱泯没者此在吾術中矣考之前世𫝊此者皆祖黄帝¶
老子至秦猶以博士領其方而號其人為列仙之儒明¶
猶有所本非若後世夸者之𫝊也由漢以後又有浮屠¶
氏之説乃更以一死生為務其道要使人决擇以發明¶
<pb:KR2k0014_WYG_008-25b>¶
其固有則死之與生惟其所遇而無益損乎其真是以¶
蕩然肆志無怵惕乎胷中又豈所謂朝聞道夕死可矣¶
者非耶自唐書始列神秀於𫝊至國朝景徳中詔纂其¶
源流為景徳𫝊燈録此其人皆著見於世不可揜矣若¶
吾州許宣平之操真古所謂隠君子者人特以其後裔¶
為嘗有見之者而著之仙自餘二家學者併及醫卜皆¶
以次列之覽者擇焉而已矣¶
　　方儲¶
<pb:KR2k0014_WYG_008-26a>¶
方儲字聖公歙縣人後漢時歴句章長郡五官掾母喪¶
負土成墳種松栢嘉木數千本致鸞鶴白兔之瑞後對¶
策天下第一拜洛陽令夜輙還寢室向曉而去不動户¶
樞嘗遺隻履於牖下母命藏去章帝以儲善天文當郊¶
祭問之儲勸帝母往其日風景明淑帝遂行儲稱疾不¶
從比發雨雹如斗死者千計使召儲已死帝甚傷之喪¶
至家母啟視之無尸唯有隻履因取前履合之良是宋¶
明帝嘗祠以太牢追封龍驤將軍黟縣侯(按嚴州圖經/唐左臺監察)¶
<pb:KR2k0014_WYG_008-26b>¶
(御史張行成撰方仙翁廟碑稱儲兄儕關内侯行南郡/太守弟儼忠烈太守丹陽五官雲麾將軍又載儲所歴)¶
(官及言駕鶴乘空等多舛不/可據今秖從祥符經載其畧)¶
　　許宣平¶
許宣平歙縣人唐景雲中隠於城陽山南塢絶粒不食¶
顔如四十許人行及奔馬時負薪入城賣之擔上挂花¶
瓢及曲竹杖醉歸獨吟曰負薪朝出賣沽酒日西歸借¶
問家何處穿雲入翠微每拯人艱危救其疾苦訪之多¶
不見唯壁有詩云隠居三十載築室南山巔靜夜翫明¶
<pb:KR2k0014_WYG_008-27a>¶
月閑朝飲碧泉樵人歌壠上谷鳥戲嵓前樂矣不知老¶
都忘甲子年好事者題之於洛陽同華𫝊舍間天寳中¶
李白自翰林出覽之曰此仙人詩也乃游新安渉谿登¶
山累訪不獲題其菴云我吟𫝊舍詩來訪真人居煙嶺¶
迷髙跡雲林隔太虚窺庭但蕭索倚杖空躊躇應化遼¶
天鶴歸當千載餘是冬野火燎其菴不復知所在後百¶
餘嵗至咸通七年郡人許明奴家有嫗入樵南山有人¶
坐石上食桃甚大謂嫗曰我明奴祖也嫗言嘗聞仙翁¶
<pb:KR2k0014_WYG_008-27b>¶
已得仙多年宣平言爾歸為我語明奴我常在此山中¶
乃與嫗一桃食之而美嫗自是増食顔童體輕中和後¶
兵荒相繼明奴徙家避難嫗入山不歸後人時有見之¶
者身衣藤葉行疾如飛逐之升林木而去¶
　　聶師道¶
聶師道字宗微歙縣人少入老子法中事道士於方外¶
後得内𫝊服松脂法乃與同志登績溪百丈山採芝夜¶
半峰頂月明有天樂起東南紫雲中久之聲益近至石¶
<pb:KR2k0014_WYG_008-28a>¶
金山少止兩山相距三十里然頂上相望纔咫尺少時¶
歉小鼓復通奏笙簫金石絃匏以拍節大鼓其首清揚¶
不類人世至雞鳴止山下居人是夕皆聞之同行者歎¶
曰方採靈藥而所聞如此此亦君得道之證也後泊南¶
嶽招仙觀聞蔡真人舊隠去洞靈源不逺山中時有見¶
之者廼辟榖七日獨往日暮有樵者坐谿上告以蔡君¶
所居深逺不可到東有人家可宿樵者因凌水而渡師¶
道目送之東行見草舍籬落主人類農者年可三十許¶
<pb:KR2k0014_WYG_008-28b>¶
問適見樵者否此蔡道者也因投宿啟黄甆合得茶飲¶
之絶佳明旦行有老父問所從來謂曰蔡君父子偕隠¶
此山昨昔所宿即其子也折草長尺餘形似薑苗師道¶
咀之而甘因使取水遂失所在自是益精健還觀已月¶
餘日乃知彭真人亦嘗隠此山也後歸鄉里每入山虎¶
豹遇之皆弭耳馴伏拊之乃起或以所採薪藥令負還¶
以故歙之近山頗有猛獸而不為害後將復往南嶽聞¶
漢梅福梁蕭子雲皆隠玉笥山中乃三游郁木坑見丈¶
<pb:KR2k0014_WYG_008-29a>¶
夫布衣烏㡌年若五十許人相問勞已謂曰子宿業已¶
淨應有名玉籍雖未即飛升當亦度世我謝修通也本¶
居南嶽與彭蔡偕隠已三百餘年知子嘗遊洞靈源吾¶
適為東華君命主玉笥山地仙兼掌清虚觀墳土祀今¶
子與吾宿有分故得相見然梅蕭日中為小有天主所¶
召恐未便還非可待也師道跪謝之同行數里忽有草¶
舍新潔命師道坐木馬上已坐白石鹿上俄有丱角以¶
湯飲師道神氣灑然修通指架上素書令抽取一巻曰¶
<pb:KR2k0014_WYG_008-29b>¶
習之當得道我有弟子紫芝在九疑山往見之𫝊我語¶
必為子盡其㫖矣儻不見者第投書於毛女溪上洞中¶
且題石壁致吾意言訖忽不見師道已在郁木坑外蓋¶
七日矣素書言西王母理化衆仙之要然不可盡解遂¶
至九疑訪紫芝或言毛女溪有一隠者莫知其名人或¶
見之師道累求不獲乃投書題石後嘗夢神人稱紫芝¶
告以疑義嵗餘還山房田頵圍新安師道白太守裴樞¶
夜縋見頵頵為斂兵又為請陶雅為守楊氏據有江淮¶
<pb:KR2k0014_WYG_008-30a>¶
召至廣陵建真元宫處之使為人祈福號問政先生一¶
旦謂弟子曰我為仙官所召言訖而逝比斂棺有聲視¶
之若蟬蜕然因就葬之數日有自豫章來者言見之於¶
道以一小童自隨云離南嶽多年今當暫往耳所至多¶
宿舊遊觀宇半年後又有見之於衡陽者云歸洞源矣¶
後二十年問政故居之上數有雲鶴盤旋衆請於楊氏¶
發所藏衣冠歸葬自揚至歙千餘里其上常有雲氣兼¶
鳴鶴翔導至山三日而散楊氏加贈銀青光禄大夫鴻¶
<pb:KR2k0014_WYG_008-30b>¶
臚卿從孫紹元¶
　　聶紹元¶
紹元字伯初母程氏始孕便畏葷夢天人指其腹曰此¶
子當證道果長好文史尤精𤣥學嘗詣金陵受戒籙是¶
夜夢入一城官府嚴肅中有朱衣者凭几謂紹元曰此¶
司禄之所也可自閲籍籍上圗形旁題云聶紹元十八¶
入道二十授上清華壇二十六往南嶽遂掩巻而寤久¶
之還問政山築室號草堂事母勤瘁不交流俗自號無¶
<pb:KR2k0014_WYG_008-31a>¶
名子世多以鍊師稱之忽晨起沐浴戒家人以伯祖有¶
訓宜世勤修鍊母忘太上教俄有四鶴集於屋有光自¶
空而下逺望疑以為火至則無他而紹元已化矣先一¶
夕告母曰胡將軍至可備酒菓至是若有就坐者詰旦¶
僕夫自外入云鍊師與三道士衣朱緑乘馬武士冠帶¶
從者數輩&KR0177;然南去鍊師回首語之曰吾往南嶽矣最¶
後一人云為語宅中謝貽我酒菓嘗撰宗性論修真秘¶
㫖各一篇學士徐鉉及弟鍇稱之曰呉筠施肩吾不能¶
<pb:KR2k0014_WYG_008-31b>¶
過也¶
　　丘濬¶
丘濬字道源黟縣人天聖中登進士第因讀易悟損益¶
二卦以此能通數知未來興廢早嵗游華陽洞求為句¶
容令秩滿以詩寄茅山道友曰鳴鳯相邀覽徳輝松蘿¶
從此與心違孤峰萬仭月正照古屋數間人未歸欲助¶
唐虞開有道深慚巢許勸忘機明朝又引輕帆去紫术¶
年年空自肥歴官至殿中丞嘗語家人曰吾壽終九九¶
<pb:KR2k0014_WYG_008-32a>¶
後在池州一日起盥沐索筆為春草詩詩畢端坐而逝¶
年八十一及殮衣空衆謂尸解光禄大夫滕甫元發為¶
太守為記其事葬於九華山後數年有黄衣人持濬書¶
抵滁州家人啟封持書者忽不見書中云吾本預仙籍¶
以推歩象數謫為太山主宰¶
　　鄭姑¶
鄭姑者少蘇公龍川畧志云歙州鄭仙姑之父曰鄭八¶
郎學道者也家於歙之東嶽廟前家有一小閣姑幼與¶
<pb:KR2k0014_WYG_008-32b>¶
父居閣上客至父見客閣下姑自上捧茶湯下率以為¶
常然人未嘗見閣上有煙火父死斂棺中不葬姑言父¶
非死也如是數十年未嘗出城門人或見之百里外亦¶
畧言人災福以此歙人大敬之予為績溪令欲一見會¶
解縣到郡謁之聞其舊宅嵗久摧壊是嵗大風雨夜中¶
屋毁有聲鄰居疑其壓死旦往視之偶有一木斜倚牀¶
上牀得不壓而姑鼾睡未覺人尤異之予問其年曰八¶
十矣然處女也予詰姑年八十而不嫁何也曰吾誦度¶
<pb:KR2k0014_WYG_008-33a>¶
人經故爾予曰度人經安能使人不嫁曰此經元始天¶
尊所説元始天尊生於天地先立於天地外安得不爾¶
予曰姑悞矣安有人能出天地上者曰此無他蓋亦道¶
耳予曰道則能爾然何與姑事曰君謂道不在我然我¶
身何者非道予歎曰姑乃知此耶明日畧訪我當具一¶
齋姑曰我隨有而食不擇葷素明日即至畧能飲酒食¶
肉予問以養生曰君今如器已破難成道予徧以術問¶
之如導引嚥納燒煉皆曰非是予曰竟以何者為是徐¶
<pb:KR2k0014_WYG_008-33b>¶
曰人但養成嬰兒何事不了予曰嘗有人於百里之外¶
見姑豈嬰兒往耶微笑不答予偶復謂曰姑家在嶽廟¶
前廟中望水西山林極佳姑亦嘗至廟上否曰我道家¶
不信神佛未嘗往也予曰道家不信神可也如佛與道¶
何異佛説般若心經與道家清靜經文意皆同姑誦清¶
靜經予覺其不習佛法因問之曰經所謂五藴何物也¶
曰五行是也予笑曰姑未嘗學佛而遽忽之可乎五藴¶
則所謂色受想行識是也姑黙黙而已¶
<pb:KR2k0014_WYG_008-34a>¶
　　程惟象¶
程惟象婺源人以占算游京師言人貴賤禍福若神家¶
近三靈山故自號三靈山人英宗潛邸時惟象預言其¶
兆既貴得賜御書王荆公贈詩云占見地靈非卜筮算¶
知人貴自陶漁謂此也而詩人梅聖俞之屬皆有詩送¶
之耆老猶及見其家有御書樓者獨其占驗事多逸或¶
言惟象有子𫝊其術宣和中太守盧徽猷嘗汎令占卦¶
成而色不懌問何所宜曰是於占皆無所宜矣獨可以¶
<pb:KR2k0014_WYG_008-34b>¶
興土木耳曰何以言之曰卦為困於文有木焉其外一¶
横一從若今匠之尺者二所以製夫木也盧公喜曰吾¶
欲大為譙樓為是占也是役也度山而材具工徒無缺¶
其占則從矣而論卦乃爾何也¶
　　張擴¶
張擴字子充歙縣人少好醫從蘄水龎安時游時同學¶
六十人安時獨喜擴後聞蜀有王朴善脉又能以太素¶
知人貴賤禍福從之期年得衣領中所藏素書盡其訣¶
<pb:KR2k0014_WYG_008-35a>¶
乃辭去南陵有富人子傷寒不知人氣息僅屬擴視之¶
曰此嗜卧證也後三日當蘇蘇則欲飲欲飲與此藥必¶
熟睡覺當得汗也已而果然當塗郭祥正子患嗽肌骨¶
如削醫多以為勞擴曰是不足憂就坐飲以藥忽大吐¶
使視涎沫中當有物也視之得魚骨宿疾皆愈在建業¶
有婦人叩門求醫者擴不在其弟揮為診之及歸揮具¶
言其狀擴曰弟與藥如是且瘳矣此其脉當嫠居三年¶
左乳下有誌也驗之信然嘗有調官都下者擴診之謂¶
<pb:KR2k0014_WYG_008-35b>¶
曰蝦游脉見不出七日當死後五日得通判齊州喜曰¶
張擴妄言耳我適得官何謂死哉又二日晨起進盥仆¶
地即死建中靖國初范忠宣公方召而疾作問曰吾此¶
去㡬何擴曰公脉氣不出半年公曰使某得生至京師¶
則子之賜已遂與偕行至京師奏補擴假承務郎未㡬¶
公以不起聞董正封知歙州擴以太素切其脉曰承議¶
今嵗當奏子正封自以官不應格又非郊嵗以為疑適¶
宛陵有幕官至者與語及之客曰是不可信彼亦以此¶
<pb:KR2k0014_WYG_008-36a>¶
語許吾州守矣會徽宗登極守臣子弟例以捧表得官¶
崇寧中黄誥待淮西提刑擴謂曰大夫食禄不在淮西¶
行且還朝矣然非今日宰相所謂宰相者猶未起起則¶
有召命不滿嵗當三遷又曰大夫不病而細君病憂在¶
九月及蔡京當國誥被召還嵗中自户部吏部遷左司¶
郎中而妻劉亦適以九月卒尚書蹇序辰知應天府擴¶
謂曰尚書無官脉旦夕當有謫俄被㫖放歸田里復見¶
之曰當得州果得杭州汪丞相微時祁門宰陳孺使徧¶
<pb:KR2k0014_WYG_008-36b>¶
視在學諸生次至公曰君位至宰相然南人得北脉名¶
宦當繇北方起未㡬登第調北京大名主簿不出北京¶
積官至中奉大夫中興遂為上相謂胡殿院曰君當登¶
第然心脉未圓嵗在辛卯見之曰不出此嵗矣明年果¶
登第擴後以罪謫永州至洪州晨起見帥曰擴今日時¶
加午當死後事以累公帥曰何至是擴曰吾察之血已¶
入心矣退使人伺之及期卒揮字子發𫝊兄業為人純¶
孝有常士大夫多愛重之¶
<pb:KR2k0014_WYG_008-37a>¶
　　智琚¶
智琚姓李氏其先居冀州趙郡典午世東遷遂為新安¶
人父禕仕梁為員外散騎侍郎琚年十九便自出塵聽¶
坦法師釋論未淹灰管頻聞精義坦即隋齊王暕之門¶
師也次聽雅公般若又聽譽公三論年二十七即就敷¶
講無礙辯才衆所知識説經待問亟動常倫口不言人¶
服無受色後三屈指逝於常州建安寺武徳二年弟子¶
常衍為立碑西陽王記室曹憲為文¶
<pb:KR2k0014_WYG_008-37b>¶
　　定莊禪師¶
定莊禪師新安人牛頭自法融禪師𫝊三世旁出十二¶
人莊其一也無機縁語句¶
　　茂源和尚¶
茂源和尚歙州人得法於吉州性空禪師平田來叅源¶
欲起身平田把住曰開口即失閉口即喪去却任麽時¶
請師道源以手掩耳平田放手曰一歩易兩歩難源曰¶
有什麽死急平田曰若非此箇阿師不免諸方㸃檢¶
<pb:KR2k0014_WYG_008-38a>¶
　　謙禪師¶
珠溪謙禪師歙州人得法於雲居道膺饒州刺史為謙¶
大造藏殿謙與一僧同看次謙喚某甲僧應喏謙曰此¶
殿著得多少佛曰著即不無有人不肎謙曰我不問這¶
箇人曰若此則某甲亦未曾祗對珍重謙後任兠率山¶
而終¶
　　瀾大徳¶
瀾大徳者興唐寺僧名清瀾性孤髙飽叢林九華杜荀¶
<pb:KR2k0014_WYG_008-38b>¶
鶴贈詩云祗恐為僧心不了為僧心了總輸僧瀾荅詩¶
云如何即是僧心了了得何心是了僧世多𫝊之與婺¶
州僧貫休相善以詩文往還今精舍往往有瀾所為碑¶
塔在寺後¶
　　雪山子¶
雪山子道茂歙縣紀氏子少時每遇盛夏輙以昏暮伏¶
草莽中求以身施蚊蚋者二十年始住休寧普滿院時¶
郭公三益為尉間數與語郭公由是好佛法後住通州¶
<pb:KR2k0014_WYG_008-39a>¶
白狼山晚歸自號覺菴未嘗為人白椎或問之荅曰是¶
第一義者可輕以假人耶有妻死求出家者茂終不納¶
曰彼一時所激非為法來也此人再娶已有買妾竟如¶
所料大觀中郡守使其鄉僧行月住天王院月自言雲¶
門下求與茂通法屬茂不荅及茂去世月言彼非坐滅¶
乃其徒偽為之守使檢尸檢者踏其要股使伸伸已隨¶
結焚之西關渡項骨諸根不壊煙所及雖水皆得舍利¶
有池陽百問行於世¶
<pb:KR2k0014_WYG_008-39b>¶
　　寧道者¶
寧道者婺源汪氏名道寧壯嵗以道者游四方蔣山泉¶
禪師許為法器還家棄妻子祝髪叅五祖演禪師誦金¶
剛有悟演印可之辭去游潭州天寧為第一座尋住報¶
慈開福政和三年十一月四日沐浴小叅次日告衆曰¶
晷運推移日南長至天地一陽生萬物敷奥義生死與¶
去來從來無忌諱華藏門開主伴俱備師子翻身象王¶
游戲如今不究根源直到龍華三會某甲作道人四十¶
<pb:KR2k0014_WYG_008-40a>¶
年為僧三十五夏始作道人時日誦金剛經二十巻在¶
明州育王山燒浴誦至於此章句能生信心以此為實¶
不覺脚在湯桶脚皴桶破當體獲解脱道證本元常無¶
奈彼處宗師驀頭印證自此徧叅明州諸尊宿雪竇老¶
良禪師過天台叅湧泉覺至開先見心印到衢州叅紫¶
湖誠入廬山見羅漢英説禪祖偈至圎通叅法鏡禪師¶
將住一年渡江到三祖見宗禪師深入㫖趣得游戲三¶
昧到太平見清禪師提趙州狗子無佛性話師資方順¶
<pb:KR2k0014_WYG_008-40b>¶
透身便退回至白蓮峰下再來菴前見一蓬頭老人提¶
忠國師古佛淨缾話如削下千金重擔自此之後方脱¶
去貼肉汗衫無奈業縁未盡紹報慈開福道場某甲初¶
七日與大衆相别脱去殻漏子别有前程出家佛子徹¶
髓徹皮三昩海中游戲自在輪迴界内任意升騰所以¶
俱尸城畔㨯示雙趺熊耳峰前新携隻履前人不了累¶
及後來畫様起摹至於今日又道吾紫磨金身今日即¶
有明日即無若道吾入湼槃非吾弟子道吾不入湼槃¶
<pb:KR2k0014_WYG_008-41a>¶
亦非吾弟子於此檢㸃得出不唯穿却黄面老子鼻孔¶
亦知報慈落處其或未然報慈與麽來滿世無相識水¶
月與空華誰堅復誰實住院經五年都盧如頃刻瑞雲¶
散盡春風生失却文殊遇彌勒咄至初七日升坐衆纔¶
定即已逝矣得其法者月菴道果而郡僧覺文嘗叅之¶
文歙縣楚氏子與兄道才皆出家游方有聲道才叅東¶
林總住威勝軍天寧自號海上横行才道者而文嘗住¶
蘇州穹窿山云¶
<pb:KR2k0014_WYG_008-41b>¶
　　宗白頭¶
宗白頭者名嗣宗歙縣陳氏受業水西寺試經得度年¶
二十游方叅徑山睿深見器重去即龍門逺道林勸江¶
浙廬皖荆楚湘漢之間凡菴居屏處禪林所稱者輙造¶
而問之聞洞下有覺首座在大洪山宗壽長七齡僧先¶
一夏服訓累年殆忘寢寐覺嘗問皓月當空時如何宗¶
云正是恁麽時節反覆酬荅忽有省後從覺於泗州普¶
照覺去遂代之時建炎初也開堂云喝井菴畔似真似¶
<pb:KR2k0014_WYG_008-42a>¶
偽斷足巖前乃精乃粹遂為覺拈一瓣以酬法乳諸方¶
乃知洞下一宗復有人矣尋住常州善權及明州翠巖¶
雪竇嘗示人曰大衆體究此事第一不得依様畫胡蘆¶
第二不得去古人背後义手第三不得守株待兔第四¶
不得無繩自縛何謂依樣畫胡蘆如今學者不肯退歩¶
休歇一向用心强作道理見古人立箇拳也立箇拳劃¶
箇圎相也劃箇圎相提起座具拂袖便行及至窮究着¶
黒漫漫地何謂古人背後义手學者已事不明日夜商¶
<pb:KR2k0014_WYG_008-42b>¶
量古人公案這箇説話又如何那箇問荅又如何設或¶
會得祗是别人底被他言語攪縛得來不成腸肚豈不¶
見道若要提唱宗乘須是從自已胸襟流出何謂守株¶
待兔有一種學者認得箇影響秪管泥在一處或良久¶
或退後認着不忘一生無動轉長沙道百尺竿頭坐底¶
人雖然得入未為真百尺竿頭須進歩十方世界是全¶
身何謂無繩自縛學者在衆中不肯親近尊宿决擇此¶
事但認過自家休歇一向癡坐從朝至暮秪管瞌睡所¶
<pb:KR2k0014_WYG_008-43a>¶
以道透網金鱗猶滯水迴塗石馬出沙籠若是本分坐¶
禪人孜孜念念未嘗暫時與此事有絲毫隔行住坐臥¶
常在其中不見洞山在方丈坐有贊歎者云僧家好終¶
日無事山云莫如此説僧有僧事俗有俗事山僧在此¶
無剪指爪底工夫且道洞山在方丈中作箇什麽恁麽¶
見得僧堂裏亦不是閑坐處若不恁麽見去盡是虚度¶
光隂直須念念無間斷歩歩無間斷時時無間斷處處¶
無間斷有僧問曹山如何是無間斷底人山曰曹山今¶
<pb:KR2k0014_WYG_008-43b>¶
日傷盃僧曰某甲不會山曰東西不辦即是到這裏作¶
麽生體悉久叅髙士共相證明後學初心各自努力將¶
終書偈曰全心自照無佛無人諸縁不共時至便行其¶
全身建塔於雪竇而翠巖取其大衣藏於無際菴閱世¶
六十九坐夏五十四宗貌清癯氣韻平澹慈忍無嗔恚¶
徑山杲少所許可嘗贊之曰太湖三萬六千頃之渺茫¶
即師之口也洞庭七十二峰之峭峻即師之舌也不動¶
口不饒舌已説未説今説當説也大竒也大竒此是吾¶
<pb:KR2k0014_WYG_008-44a>¶
家真白眉¶
　¶
　¶
　¶
　¶
　¶
　¶
　¶
<pb:KR2k0014_WYG_008-44b>¶
　¶
　¶
　¶
　¶
　¶
　¶
　¶
　新安志巻八¶
