# -*- mode: mandoku-view; -*-
#+TITLE: 新安志
#+DATE: 2015-08-24 22:39:09.736473
#+PROPERTY: ID KR2k0014
#+PROPERTY: BASEEDITION WYG    
#+PROPERTY: JUAN 提要
<pb:KR2k0014_WYG_000-1a>¶
欽定四庫全書　　　　史部十一¶
　新安志　　　　　　　地理類三(都㑹郡縣之/屬)¶
　　提要¶
　　　　(臣/)等謹案新安志十巻宋羅願撰源有爾雅¶
　　　　翼已著録初梁蕭㡬作新安山水記王篤又¶
　　　　作新安記唐亦有歙州圖經及宋大中祥符¶
　　　　中李宗諤撰次州郡圖經頒之天下于是舊¶
　　　　志皆佚洎經方臘之亂新圖經亦隨散失願¶
<pb:KR2k0014_WYG_000-1b>¶
　　　　嘗雜採諸書創為稿本而未就淳熙二年趙¶
　　　　不悔為州守乃俾原續成之其書第一巻為¶
　　　　州郡第二巻為物産貢賦第三巻至五巻為¶
　　　　所屬之歙休寧祁門婺源績溪黟六縣第六¶
　　　　巻七巻為先達第八巻為進士題名凡賢良¶
　　　　明經獻䇿賜䇿特奏名武舉皆附之義名仙¶
　　　　釋亦併在是巻九巻為牧守十巻為雜録叙¶
　　　　述簡括引據亦極典核于先達皆書其官别¶
<pb:KR2k0014_WYG_000-2a>¶
　　　　於史𫝊較為有體其物産一門乃願専門之¶
　　　　學徵引尤為該備其所志貢物如乾蕷藥臘¶
　　　　芽茶細布之類皆史志所未載所列先達小¶
　　　　𫝊具有始末如汪藻曽為符寶郎之類亦多¶
　　　　史𫝊所遺趙不悔序稱其博物洽聞故論載¶
　　　　甚廣而其序事又自得立言之法願自序亦¶
　　　　自以為儒者之書具有微㫖不同抄取記簿¶
　　　　皆不愧也程敏政新安文獻志記願所作胡¶
<pb:KR2k0014_WYG_000-2b>¶
　　　　舜陟墓誌後曰鄂州新安志于王黼之害王¶
　　　　俞秦檜之殺舜陟皆畧而不書茍非得虚谷¶
　　　　一白之則其蹟泯矣然則是書精博雖未¶
　　　　易及至其義類取舍之間疑有大可議者姑¶
　　　　記二事以諗觀者云云案劉克莊後村詩話¶
　　　　謂舜陟欲為秦檜父建祠髙登不可因劾登¶
　　　　以媚檜㑹舜陟以他事忤檜下獄死登乃得¶
　　　　免則舜陟之死乃欲附檜而反見擠耳願之¶
<pb:KR2k0014_WYG_000-3a>¶
　　　　不書殆非無意未可遽以為曲筆也乾隆四¶
　　　　十六年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
#+PROPERTY: JUAN 目録
<pb:KR2k0014_WYG_000-4a>¶
欽定四庫全書　　　　　史部十一¶
　新安志目録　　　　　　地理類三(都㑹郡縣之/屬)¶
　　巻一¶
　　　州郡¶
　　　　沿革　　　　　　分野¶
　　　　風俗　　　　　　封建¶
　　　　境土　　　　　　治所¶
　　　　城社　　　　　　道路¶
<pb:KR2k0014_WYG_000-4b>¶
　　　　戸口　　　　　　姓氏¶
　　　　坊市　　　　　　官府¶
　　　　廟學　　　　　　貢院¶
　　　　放生池　　　　　館驛¶
　　　　倉庫　　　　　　刑獄¶
　　　　營寨　　　　　　郵傳¶
　　　　祠廟¶
　　巻二¶
<pb:KR2k0014_WYG_000-5a>¶
　　　物産¶
　　　　榖粟　　　　　　蔬茹¶
　　　　藥物　　　　　　木果¶
　　　　水族　　　　　　羽族¶
　　　　獸類　　　　　　畜擾¶
　　　　貨賄¶
　　　貢賦¶
　　　　稅則　　　　　　雜錢¶
<pb:KR2k0014_WYG_000-5b>¶
　　　　夏稅物帛　　　　小麥¶
　　　　秋稅糙米　　　　折帛錢¶
　　　　進貢　　　　　　供物帛¶
　　　　上供紙　　　　　酒課¶
　　　　稅課　　　　　　茶課¶
　　　　鹽課　　　　　　公用¶
　　巻三¶
　　　歙縣¶
<pb:KR2k0014_WYG_000-6a>¶
　　　　沿革　　　　　　縣境¶
　　　　鎮寨　　　　　　戸口¶
　　　　田畝　　　　　　租稅¶
　　　　酒稅　　　　　　城社¶
　　　　官廨　　　　　　鄉里¶
　　　　道路　　　　　　橋梁¶
　　　　津渡　　　　　　山阜¶
　　　　水源　　　　　　古跡¶
<pb:KR2k0014_WYG_000-6b>¶
　　　　祠廟　　　　　　道觀¶
　　　　僧寺　　　　　　丘墓¶
　　　　碑碣　　　　　　賢宰¶
　　巻四¶
　　　休寧(五縣事目略如歙縣/)¶
　　　祁門¶
　　巻五¶
　　　婺源¶
<pb:KR2k0014_WYG_000-7a>¶
　　　績溪¶
　　　黟縣¶
　　巻六¶
　　　先達¶
　　　　程儀同　　　　　程都督¶
　　　　吳御史　　　　　王校正¶
　　　　汪處士　　　　　舒狀元¶
　　　　吕侍郎　　　　　大魏太尉¶
<pb:KR2k0014_WYG_000-7b>¶
　　　　查祕監　　　　　張度支¶
　　　　許司封　　　　　許承㫖¶
　　　　謝諫議　　　　　張密學¶
　　　　小魏太尉　　　　查賢良¶
　　　　俞待制　　　　　俞侍郎¶
　　　　洪比部　　　　　聶内翰¶
　　　　許待制　　　　　許長官¶
　　　　呂狀元　　　　　孫工部¶
<pb:KR2k0014_WYG_000-8a>¶
　　巻七¶
　　　先達¶
　　　　王提刑　　　　　汪宣徳¶
　　　　洪尚書　　　　　胡金部¶
　　　　胡司業　　　　　黄侍御¶
　　　　汪丞相　　　　　程顯學¶
　　　　凌待制　　　　　汪内翰¶
　　　　胡待制　　　　　汪少卿¶
<pb:KR2k0014_WYG_000-8b>¶
　　　　胡殿院　　　　　先君尚書¶
　　　　朱吏部　　　　　汪樞密¶
　　　　金尚書¶
　　巻八¶
　　　進士題名¶
　　　　賢良方正一人　　進士貢士二百三十四¶
　　　　　人　　　　　　明經二人¶
　　　　發運使賜第二人　樂成獻頌並銓試賜第¶
<pb:KR2k0014_WYG_000-9a>¶
　　　　　共四人　　　　貢士獻䇿一人¶
　　　　特奏名三十三人　武舉四人¶
　　　義民¶
　　　　黄芮　　　　　　章氏二女¶
　　　　汪廷美　　　　　葉氏女¶
　　　　詹恵明¶
　　　仙釋¶
　　　　方儲　　　　　　許宣平¶
<pb:KR2k0014_WYG_000-9b>¶
　　　　聶師道　　　　　聶紹元¶
　　　　丘寺丞　　　　　鄭姑¶
　　　　程惟象　　　　　張擴¶
　　　　智琚　　　　　　定莊¶
　　　　茂源　　　　　　謙禪師¶
　　　　瀾大徳　　　　　雪山子¶
　　　　寧道者　　　　　宗白頭¶
　　巻九¶
<pb:KR2k0014_WYG_000-10a>¶
　　　牧守¶
　　　　吳五人　　　　　晉三人¶
　　　　宋十二人　　　　齊五人¶
　　　　梁十二人　　　　陳五人¶
　　　　唐三十六人　　　吳楊氏三人¶
　　　　南唐一人　　　　國朝宣和前二十九人¶
　　　　　宣和後見壁者三十六人¶
　　巻十¶
<pb:KR2k0014_WYG_000-10b>¶
　　　雜録¶
　　　　人事　　　　　　詩話¶
　　　　雜藝　　　　　　硯¶
　　　　紙　　　　　　　墨¶
　　　　定數　　　　　　神異¶
　　　　記聞¶
#+PROPERTY: JUAN 原序
<pb:KR2k0014_WYG_000-11a>¶
新安志原序¶
新安在秦漢為黟歙二縣漢末别於丹陽以自為郡其¶
山川風土則已見於中古矣漸江之水出於鄣山則章¶
亥之所步禹之所録也桐汭之地為黟故境則楚子西¶
子期之所爭丘明之所記也至於漢氏兩以疏封骨肉¶
為諸侯王國又丹陽都尉之所理會稽太守之所遁皆¶
班班著見至梁蕭幾為新安太守愛其山水始為之記¶
又有王篤新安記唐有歙州圖經國朝太平興國中詔¶
<pb:KR2k0014_WYG_000-11b>¶
編廣記往往摭取之至大中祥符中頒李宗諤所修新¶
圖經於天下則由前諸書廢不顯而官府頃罹睦冦又¶
失祥符所頒特抄取計簿益之以里魁亭父之所隠實¶
者編以為冊餘五六十年矣私竊悼之間因閱前史及¶
國典并雜家稗說有及此者稍稍附著後得祥符圖經¶
於民間則綱目粗設益訪故老求遺事思輯為一書然¶
未果就會邦君趙侯聞之勉使卒業約敇諸曺遇咨輒¶
報且諭屬縣網羅金石之文使得輔成其說而書出矣¶
<pb:KR2k0014_WYG_000-12a>¶
夫所為記山川道里者非以示廣逺也務知險易不忘¶
戒也其録丁口頃畝非以覽富厚也務察息耗毋繇奪¶
也其書賦貢物産非以給嗜欲也務裁濶陿同民利也¶
至於州土沿革吏治得失風俗之媺惡與其人材之衆¶
寡是皆有微㫖必使涉於學者纂之自上世九州之志¶
與三墳五典偕號為帝王遺書而禹貢職方氏孔子定¶
之以為經若直抄取計簿以為書則凡吏之善書者足¶
以次之矣其施於事也亦然若直據令甲以為治則凡¶
<pb:KR2k0014_WYG_000-12b>¶
吏之毋害者足以聽之矣盖世常以此為無事乎儒而¶
儒亦卒不可廢於世也豈特此哉凡十巻名曰新安志¶
侯帝室之胄父子昆季皆以文學取第其為政廉靖不¶
擾人亦相與安之且去猶惓惓於吾土思欲表章之盖¶
有不可忘者矣淳熙二年三月癸未郡人羅願序¶
徽為郡自漢始至於今久矣圖經紀述其事宜詳也試¶
考之則遺闕而不備讀者恨焉此新安志所以作也不¶
悔昔將承乏此州而吏以圖經先至見其疎略即有意¶
<pb:KR2k0014_WYG_000-13a>¶
於補次一日對衆客語之客言新章貢倅羅君盖志存¶
於此者訪拾編摩蒐取附益用心勤且舊矣僕為驚喜¶
因請之卒業成一家書以表見於時於是新安志出焉¶
上下千載間博采詳摭論正得失皆有據依釐為十巻¶
凡山川道里之險易丁口頃畝之息耗賦貢物産之闊¶
狹以至州土吏治風俗人材皆條理錯綜聚見此書曽¶
無遺者嗚呼可謂盛也羅君以儒學早馳雋聲惟其博¶
物洽聞故論載甚廣而其敘事又自得立言之法讀者¶
<pb:KR2k0014_WYG_000-13b>¶
必能辨之趙不悔序¶
　¶
　¶
　¶
　¶
　¶
　¶
　新安志原序¶
